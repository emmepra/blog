{"details":{"title":"Dune di Grano","subtitle":"sottotitolo da visualizzare una volta che avremo capito come funziona il tutto.","author":["Vivianna Zitani","Matteo Prandi"]},"quote":{"author":"","text":"Vogliamo il pane, non abbiamo abbastanza cibo"},"image1":{"desc":"Test descrizione immagine 1"},"image3":{"desc":"Test descrizione immagine 2"},"parte2_1":{"title":"","pars":["Tra le strade del Cairo si respira un’aria diversa. Non è colpa né dell’afa di luglio né degli aromi speziati che con forza invadono i cunicoli della cittadella. In mezzo alla confusione dei vicoli gremiti di gente sin dal mattino, si fa timidamente spazio il profumo del pane appena sfornato. Sembra un miraggio. Prima della guerra russo-ucraina la sua fragranza decisa irrompeva nel trantran quotidiano, trascinando i passanti indaffarati dritti al forno più vicino. Un momento di pausa, di condivisione e di gioia che ora però rappresenta un lusso.","Non solo il prezzo del pane è aumentato ma la disponibilità anche è diminuita."]},"parte2_2":{"title":"","pars":["In Egitto il pane rappresenta un elemento essenziale nella vita di tutti i giorni. Non solo per il suo valore culturale (cucinato nel forno tradizionale come al tempo dei faraoni) ma anche perché accompagnatore ufficiale della maggior parte dei piatti, usato come “cucchiaio” per le salse.","Basti pensare che, mentre nei paesi arabi il termine utilizzato per indicarlo è “khubz” (in arabo: <code>خبز</code>‎, khabaz), in dialetto egiziano si usa l’espressione “’aish baladī” (in arabo: بلدي‎ عيش) che viene tradotto letteralmente con “pane di vita”."]},"parte2_3":{"title":"","pars":["Il pane è fonte di vita, nutrimento e condivisione. Spezzarlo e farne dono è un gesto ricorrente. Qui il pane è arricchimento interiore, è scambio e storia.","Il suo valore inestimabile è però messo a dura prova: la maggior parte del grano che viene utilizzato per cucinare il pane quotidiano deve essere importato perché l’Egitto ne consuma molto più di quello che produce."]},"scrolly":{"boxes":["I Paesi del Medio Oriente, posti di fronte al blocco delle esportazioni di grano ucraino e all’aumento dei prezzi delle materie prime, stanno affrontando gravi problemi in termini di sicurezza alimentare e umanitaria.","Le difficoltà finanziarie di Stati come l’Egitto e la Tunisia - che dipendono in maniera “morbosa” dall’importazione di grano ucraino e russo - rischiano di esacerbare il malcontento popolare che si respira nell’aria già da tempo.","Gli egiziani sono consapevoli di dipendere “morbosamente” dalle importazioni e sono costretti ad acquistare all’ingrosso. Le spedizioni arrivano ogni tre mesi, bisognerebbe fare una pianificazione della domanda e fare previsioni su quanto grano, formaggio e pomodori si userà."]},"parte3_1":{"title":"","pars":["A Khan el-Khalili, il mercato più grande del Cairo, i costi crescenti sono oggetto di conversazione tra i commercianti da almeno cinque anni, quando si sono verificate le ultime proteste per il pane. Oggi come allora gli stipendi non aumentano parallelamente ai tassi di inflazione e il costo della vita è sempre più alto.","Il rischio di un ritorno alle proteste sociali è dietro l’angolo. Durante il mese di Ramadan (aprile 2022) il governo egiziano ha provato a correre ai ripari  ordinando all’esercito di distribuire, tra le strade e nelle piazze, prodotti alimentari di base (carne, riso, pasta e olio) a prezzi ridotti. Il recente annuncio del governo di voler aumentare le superfici coltivate a grano (attualmente 3,6 milioni di acri) di 1 milione di acri nel 2023 e di 2 milioni nel 2024, potrebbe rappresentare una possibile soluzione a medio termine per ridurre la dipendenza dell’Egitto dai mercati globali: tale strategia, tuttavia, non allevierebbe la vulnerabilità di gran parte della popolazione derivante dal diretto peggioramento delle condizioni economiche del Paese."]},"parte3_2":{"title":"","pars":["Il malcontento popolare era già presente prima della guerra ma oggi la popolazione è stremata. Non è la prima volta che in Egitto il prezzo del grano aumenta vertiginosamente. Il paese registra una lunga storia di disordini sociali legati al cibo: dalle “rivolte del pane” del 1977 alla crisi alimentare globale del 2007-08 che ha condotto al collasso del regime del presidente Hosni Mubarak nel 2011. La profonda crisi economica del 2016 che ha costretto il Paese a concludere un accordo con il Fondo Monetario Internazionale (FMI) per un prestito di 12 miliardi di dollari ha fatto ripiombare l’Egitto nel mirino delle proteste, costringendo il Ministero delle Forniture a limitare le razioni di pane ai fornai e scatenando un’ondata di proteste i cui slogan recitavano “Vogliamo il pane, non abbiamo abbastanza cibo”."]},"parte3_3":{"title":"","pars":["Il governo del presidente egiziano al-Sisi dovrà affrontare una sfida complessa, costretto a cercare nuovi fornitori di grano mentre tenta di assorbire il colpo dell'aumento dei prezzi dei generi alimentari. I rapporti indicano che i prezzi del pane non sovvenzionati sono aumentati fino al 50% dall'inizio dell'invasione, mentre il costo più elevato del mais (usato come foraggio) sta alimentando l'inflazione dei prezzi della carne e del pesce d'allevamento.","La crisi del grano è sicuramente frutto della guerra in Ucraina ma già nello scorso autunno l’inflazione alimentare era alle stelle. In estate poi, l’effetto dei cambiamenti climatici aveva dato il colpo di grazia alle produzioni agricole di mezzo mondo."]},"parte4_1":{"title":"Conclusioni","pars":["Più di  25 milioni di tonnellate di grano bloccati da mesi nei silos ucraini stanno per prendere il largo.","Dopo mesi di lunghe trattative fra Turchia, Ucraina, Russia e Nazioni Unite, sembra possibile la liberazione dei silos di grano assediati nel Porto di Odessa. La faticosa intesa siglata il 22 luglio a Istanbul prevede che la prima carovana che trasporta grano ucraino, composta da 16 navi, salpi rispettivamente dai 3 porti di Odessa, Chornomorsk e Pivdenny nei primi giorni di agosto.","Dopo l'ispezione da effettuare a Istanbul, se non verranno segnalati problemi dai rappresentanti delle delegazioni, la nave proseguirà il suo viaggio verso il primo paese del Medio Oriente: il Libano.","Lo sblocco dei porti rappresenta un passo cruciale per tornare a garantire la sicurezza alimentare di cui il mondo ha bisogno.","\"Il segretario generale delle Nazioni Unite, Antonio Guterres, si augura che questa sia la prima di molte navi mercantili in movimento secondo l'iniziativa firmata e che ciò porti stabilità e sollievo tanto necessari alla sicurezza alimentare globale, specialmente nei contesti umanitari più fragili\", riporta un suo portavoce."]}}